---
layout: post
title: Dag wereld!
---

Ik waag de sprong in de diepe, woelige oceaan die programmeren heet. Spannend? Matig.

Zo, mijn eerste post op deze nieuwe blog is een feit. Het zou mij enigzins verbazen als iemand die dit leest ook bekend is met mijn vorige, redelijk doodgebloede blog over van alles en nog wat, maar de wereld is klein en [De nieuwe piepers](http://nieuwepiepers.blogspot.com) had een kleine maar trouwe schare aan lezers, dus helemaal onmogelijk is het niet.

Een dikke maand geleden ben ik begonnen aan de cursus [FreeCodeCamp](http://www.freecodecamp.com). In deze blog wil ik regelmatig schrijven over wat mij hierbij bezig houdt. Aanvankelijk zal dat dus voornamelijk over basisvaardigheden voor webontwikkelaars gaan. Hopelijk word ik steeds beter en wordt deze blog steeds interessanter.